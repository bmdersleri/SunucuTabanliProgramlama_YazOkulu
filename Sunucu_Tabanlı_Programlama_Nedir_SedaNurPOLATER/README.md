# Sunucu Tabanlı Programlama Nedir?

#Web Tabanlı Programlama Nedir?

Web tabanlı programlama dilleri temel olarak sunucu taraflı (server side) ve istemci taraflı (client side) olmak üzere ikiye ayrılır. 

	İstemci Taraflı
	İstemci taraflı programlama dillerinin çalışma yeri kullanıcının bilgisayarıdır. Bir web sayfasına eriştiğinizde, istemci taraflı programlama dilleri ile oluşturulmuş kodlamalar, web sitesinin oluşturulmasında kullanılan HTML ve CSS gibi diğer yapılarla beraber bilgisayarınıza indirilir. İndirilen bütün yapılar tarayıcıda bir araya getirilerek web sayfası oluşturulur. 

	Sunucu Taraflı
	Sunucu taraflı programlama dillerinin komutları sunucuda derlenir ve burada çalıştırılır. Komutları derleyen, tarayıcılar değil sunucudaki yazılımlardır. Sunucuda kullanıcıdan gelen isteğe göre sayfalar oluşturulur ve bu sayfalar istemci taraflı programlama dillerinde olduğu gibi kullanıcının bilgisayarına yüklenerek kullanıcıya gösterilir. 

# Server (Sunucu) Nedir?

 - Server (Sunucu), bilgisayar ağlarında, istemcilerin (kullanıcıların) erişebileceği, kullanımına ve paylaşımına açık kaynakları veya bazı servisleri (FTP, E-Posta, Web Sitesi) çalıştıran bilgisayar birimlerine verilen genel bir addır. 

 - İçerisinde işlemci (CPU), bellek (RAM) ve sabit sürücü gibi bileşenler yer alır. 

 - Sunucular 7/24 kesintisiz çalışma performansı, dayanıklılık, yüksek hizmet kalitesi ile enerji verimliliği gibi yüksek donanımlar kullanılır. 

# Sunucu Çeşitleri

1 - Fiziksel Sunucu
Paylaşımsız olarak sunulan bir sunucu seçeneğidir. Bu seçenekte sunucu tek bir kişiye bırakılmaktadır. Burada tek bir site barındırılabilmesi veya sanallaştırma işlemi gerçekleştirilerek farklı bölümlere ayrılabilmesi mümkündür. 
Fiziksel serverlar siteyi kolayca host edebilirler. Özellikle firmalar için önem taşıması nedeniyle fiziksel sunucu çeşidinin, yüksek teknolojili, özel ekipman bileşenleriyle kurulması gerekir.

2 - VPS Server
VPS server (sanal özel sunucu) tamamen kişiye özel sunucu özellikleri gösterir. 

3 - VDS Server
Sanallaştırılmış Paylaşımsız Sunucu kullanım tasarrufunun yine tamamen web sitesi sahibi sorumluluğunda olan özel bir server hizmetidir. 
Serverların her birinde kendine ait donanımsal bileşenler ayrı ayrı yer alır. Bunun dışında üzerinde birbirinden bağımsız olan server yazılımları ile bağımsız işletim sistemi de barındırır.

4 - Cloud Server
Bulut Sunucu, işletim kaynaklarının sanal bir kaynakta toplandığı sunucu hizmetidir. Bulut sunucu için hazırlanmış büyük bir kaynak havuzu bulunmaktadır. 
İhtiyaçlara uygun şekilde kaynak havuzundan kaynak sağlanmaktadır. Veri kaybı ihtimalini azaltan ve hızlı çalışan bir sistem olması ve kaynakların ihtiyaca uygun olarak değiştirilebilmesi oldukça avantajlı bir hale getirmektedir.

5 - Web server
Web tarayıcıları sayesinde sayfaların görüntülenmesini ve uygulamaların çalıştırılmasını sağlar. Örneğin, kullandığınız Chrome, Internet Explorer, Firefox ya da Yandex gibi tarayıcıların bağlı oldukları sayfa ile sayfadaki görsellerin görüntülenmesini sağlayan bir web serverdır.
İnternet üzerinde bulunan web sayfalarının depolanmasında ve istekte bulunan kullanıcılara bu sayfaların gönderilmesinden sorumludur. Kural olarak, HTML belgeleri ve bunlara gömülü olan resimler, stil sayfaları veya komut dosyaları gibi öğeler iletilir. 

6 – File Server
Dosya sunucusu depolama ve depolanan verilere ulaşma hizmeti için hazırlanmış bir sunucudur. Yalnızca depolama hizmeti vermektedir. Dosya sunucusu genellikle video montajı, grafik düzenleme gibi işlemleri için gerçekleştirilmektedir.
Bir dosya sunucusu, yerel dosyaların farklı sürümlerinin neden olduğu çakışmaları önler ve hem farklı veri sürümlerinin otomatik olarak oluşturulmasını hem de tüm şirket verilerinin merkezi olarak yedeklenmesini sağlar. 

7 - Database Server 
Veri tabanı hizmetlerinin gerçekleştirilmesi için hazırlanan bir sunucudur.
Örneğin, SQL Server, MySQL veya Oracle en çok bilinen veri tabanı sunucularıdır. Veri tabanı sunucusu, diğer programların bir ağ üzerinden bir veya daha fazla veri tabanı sistemine erişmesini sağlayan bir bilgisayar programıdır. 

8 - DNS Server 
Domain Name Server yani Alan Adı Sunucusu, domain adreslerinin yazılımlar tarafından okunabilmesi için hizmet veren sunuculardır. Bu sunucular yazılan alan adını IP adresine çevirerek sunucuya göndermektedir. Bu sayede internet adresi yazılarak siteye erişim sağlanmaktadır.

9 - FTP server
FTP serverlar, dosya aktarım sunucularına, FTP istemcisi programlar sayesinde uzaktan erişim sağlanabilir.

10 - SMTP Sunucusu
Basit Posta Aktarım Protokolü elektronik postaların iletilmesi için hazırlanan sunuculardır.

11 - E-Posta Sunucusu
Bir e-posta sunucusu, etkileşimleri e-postaları almayı, göndermeyi ve iletmeyi ve bunların kullanılabilir olmasını mümkün kılan birkaç yazılım modülünden oluşur. Genel bir kural olarak, Basit Posta Aktarım Protokolü (SMTP) aracılığıyla çalışır. 

12 - Oyun Sunucusu
Oyun sunucuları, özellikle çevrimiçi çok oyunculu oyunlar için oluşturulmuş sunuculardır. Bu sunucular, çevrimiçi oyun verilerini yönetir ve sanal dünya ile eşzamanlı etkileşime izin verir. 

13 - Proxy Server (Vekil Sunucu)
İnternet erişimi sırasında kullanılan bir ara sunucudur. İnternete erişecek bilgisayar proxy server üzerinden çıkış yapar. Böylece çok fazla ziyaret edilen bir sayfa proxy server ön belleğine alınarak istekte bulunan bilgisayara ön belleğinden web sayfasını göndererek erişim hızını artırır. Proxy sunucu bilgisayar ağlarında iletişim ara birimi olarak hizmet vermektedir. 

# Sunucu Tabanlı Programlama Nedir
Sunucu Tabanlı (server-side) programlama server’da çalıştırılan bütün uygulamalara verilen genel bir addır. Asıl işi, dinamik olarak içerikleri üretmek ve istemcinin (client) istediklerini göndermektir. 

# İstemci Tabanlı Programlama Nedir
Kullanıcı / Müşteri taraflı (client-side) programlama çoğunlukla kullanıcı ara yüzü ile ilgili Front-end geliştiricilerin yani kullanıcının kullandığı, gördüğü ve etkileşime geçtiği taraftır. 

# İstemci Sunucu Mimarisi
İstemciyi sunucu mimarisinin pek çok çeşitli uygulaması olmasına karşın, en güzel örneği İnternet üzerindeki Web sayfalarıdır. Bir web sayfası incelenirken, bilgisayar ve web tarayıcısı istemci olarak adlandırılır. Web sayfasını oluşturan gelişmiş bilgisayarlar, veritabanları ve uygulamalar da sunucu olarak adlandırılır. 
Bir istemci/sunucu mimarisi, ölçeklenebilir bir mimari sunmayı amaçlar. Böylece ağdaki her bir bilgisayar bir istemci ya da sunucu rolünü üstlenir. Sunucu yazılımı genelde bir iş yazılımı için adanmış güçlü bir bilgisayarda çalışır. İstemci yazılımı ise genelde sıradan bir PC veya işistasyonunda çalışır. 

# SONUÇ
Sürekli ulaşılabilir olmaları için kesintisiz çalışacak şekilde tasarlanan, geniş güvenlik, jeneratör ve soğutma önlemleriyle veri merkezlerinde korunan, 7/24 internet bağlantısı olan, gelişmiş ve dayanıklı bilgisayarlara sunucu denir. 
Server da kullanılan bütün uygulamaların genel adı olarak Sunucu Tabanlı Programlamayı kullanıyoruz.
Kullanıcı giriş işlemleri, istenen sayfaları görüntüleme işlemleri, web uygulamalarının yapısı, sunucular ile veri tabanları ile etkileşim gibi işlemler sunucu tabanlı programlama adı altında incelenir.

#

Youtube Kanalımız: BMDersleri

Bağlantı: https://www.youtube.com/bmdersleri

Konu ile ilgili Youtube Video Linki : https://youtu.be/IH4CKJMU8SQ

Kısa Bağlantı: https://bit.ly/32k9MnJ

Github Adresimiz: https://github.com/bmdersleri

Hazırlayan: Seda Nur POLATER